<h1>Custom</h1>

<img src="../htdocs/img/art-ist-custom.png" style="display: inline-block;width: 66%;min-width: 300px;border: 1px solid white">

<div style="background-color:#fff;width:50px;height:50px;border:1px solid #000;display:inline-block;"></div>
<div style="background-color:#d3d3d3;width:50px;height:50px;border:1px solid #000;display:inline-block;"></div>
<div style="background-color:#000;width:50px;height:50px;border:1px solid #fff;display:inline-block;"></div>

<p>Det här temat är skapat för min kund Art—ist. Hans önskemål var att webbplatsens färgpalett och generella känsla skulle passa bra ihop med den typen av hård och mörk elektronisk musik som han producerar. Därför har jag valt en mörk monokrom färgpalett i svart, vitt och grått. Den svarta färgen är dominant och går att finna i bakgrunden på webbplatsens alla sidor. Den vita färgen finner vi i webbplatsens alla texter och den gråa används som accentfärg i länkar.</p>

<p>Till skillnad från bastemat så har jag här gjort vissa ändringar i typografin i det här temat för att det ska gå ihop med Art—ists redan existerande grafiska profil. Hans logotyp, en cirkel med artistnamnet förkortat A—I, använder serif-typsnittet Times, därför har jag valt att använda detta typsnitt i det här temats rubriker för att förmedla ett mer enhetligt intryck. I brödtext används uteslutande sans-serifen Helvetica.</p>

<p>Jag har dragit ner på antalet designelement i det här temat för att uppnå designprinciperna Unity (enhetlighet) och Harmony (harmoni). Jag använder t.ex. bara en storlek på rubriker då jag inte anser att någon av sidans delar är viktigare än någon annan. Det är en webbplats med få funktioner och sidor vilket drar ner behovet av att särskilja olika delar från varandra. I det här temat ger den mörka färgpaletten en sorts inblick i det liv som vi också ser i Art—ists bilder, sena nätter i mörka lokaler med starka ljus. Jag använder mig fortfarande av linjer som designelement men istället för under rubriker så använder jag dom nu för att understryka, förtydliga, webbplatsens länkar och bilder. I menyn dyker dom upp vid hover då de länkarnas placering ovanför flashbilden är tydliga nog för att visa att dom är klickbara, och på resten av sidan är alla länkar alltid understrukna. Jag har dessutom lagt till en top-border på footern för att skilja den från resten av sidan.</p>

<a href="http://www.student.bth.se/~frai17/dbwebb-kurser/design/me/proj/htdocs/index.php/theme-selector">Click here to access the theme-selector</a>
